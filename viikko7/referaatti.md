Lean-ajattelun (pohjatuu Toyota Production System:in) ytimessä on yhtiön (Toyota)
johdon sitoutuneisuus panostaa jatkuvasti henkilöstöönsä ja edistää jatkuvan parantamisen työkulttuuria. 
Lean-ajattelu ei ole pelkkien mekaanisten työmallien (mm.kanban) soveltamista, vaan enemmänkin laaja,
holistinen tapa ajatella koko yrityksen tasolla. Artikkelin mukaan sen lean-ajattelu pohjautuu
jatkuvan parantamisen (kaizen) ja ihmisten kunnioituksen kulttuuriin, joka tukee sitä, 
että työntekijät uskaltava kyseenalaistaa tekemistä ja prosesseja ja ehdottaa parannuksia niihin.

Lean-ajattelun piirteet kuvataan talon avulla, jonka kattona on toiminnan tavoite: toimittaa arvoa 
nopeasti, mutta myös kestävällä tavalla. Talon perustan muodostavat leanin hyvin tuntevat ja sitä 
soveltavat johtajat, jotka opettavat lean-filosofiaa uusille työntekijöille.

Tämän lisäksi talon tukipilarit ovat ihmisten kunnioitus – niin yrityksen työntekijöitä, kollegoja kuin 
asiakkaita ja sidosryhmiä kohtaan – sekä jatkuvan parantamisen periaate, johon kuulvat ensiksi se, että 
johtajat säännöllisesti ovat “kädet savessa” esimerkiksi tuotantolinjalla (GoSee), toiseksi tekemisen 
parantaminen (kaizen) esim. minimoimalla/vähentämällä hävikkiä (mm. odottaminen, osittain tehty työ, 
ylikuormittuneet työntekijät) ja kolmanneksi täydellisyyden tavoittelun haasteet - sillä koskaan ei 
ole valmista, lisäksi myös  arvon virtaaminen asiakkaalle ilman viivytyksiä on keskeistä.

Tukipilareiden lisäksi on vielä periaatteita, jotka osittain käsittelevät asioita limittäin tukipilareiden 
kanssa – periaatteet käsittelevät mm. päätöksentekoa (mahdollisimman myöhään on parempi), henkilöstöön 
panostamista  (johtajien kasvattaminen sisäisesti). Toinen tukipilareita tukeva seikka periaatteiden 
lisäksi on tuotekehitys, jonka tavoiteena on voittaa kilpailijat mm. luomalla monikäyttöisempää tietoa 
ja oppimalla paremmin kuin kilpailijat.

Lopuksi artikkeli käsittelee myös leanin periaatteisiin kuuluvaa rytmisyyttä, jossa esim. kehitystyö 
etenee muutaman viikon syklissä. Leanin implementointi yritykseen on vuosien prosessi ja vaatii 
laajaa koulutusta ja valmennusta sen omaksumiseksi.
