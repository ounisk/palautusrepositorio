# Retrospektiivitekniikat:
## Start, Stop, Continue, More of, Less of Wheel
Rrospektiivitekniikka, jossa tiimi käy esim. sprintin/projektin jälkeen läpi kokemuksia fokusoiden asioihin joita tiimiläisten mielestä heidän pitäisi alkaa tehdä, lopettaa tekeminen, jatkaa tekemistä, tehdä enemmän ja tehdä vähemmän. 

Keskustelulle ja kommenteille annetaan rauhassa aikaa. Kommentit kirjoitetaan ylös onnenpyörämaisesti 5-osaan jaettuun ympyrään (kullekin start/stop/continue/more of/less of alueelle siis omansa). Retrospektiivin kesto 10min (pieni ryhmä), 25min (suuri ryhmä).


## Glad, Sad, Mad
Retrospektiivitekniikka, jossa tiimin jäsenet ensin kirjoittavat lyhyesti sprintin/projektin aikaisia havaintojaan muistilapuille (yksi havainto/lappu), jonka jälkeen jokainen esittelee kirjoittamansa laput lyhyesti ja luokittelee sen mukaan onko havainto "Glad", "Sad" vai "Mad" asettaen lapun ko. ryhmään. 

Eri jäsenten antamat, mutta samanlaiset havainnot ryhmitetään yhdeksi. Tämän jälkeen ryhmäläiset antavat rajatun määrän ääniä havainnoille. Tämän jälkeen havainnoista aletaan keskustella (laskevassa äänijärjestyksessä), puhetta ohjaa puheenjohtaja (esim. scrummaster). Fokuksen pitäisi olla siinä, mitä voidaan parantaan seuraavassa sprintissä. Kesto on max. 1h, tai alle jos kaikki havainnot on keskusteltu ennen tunnin kulumista. 
